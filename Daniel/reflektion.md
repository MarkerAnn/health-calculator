## Reflektion

Först och främst så vill jag börja med att säga att detta har varit en fantastiskt rolig uppgift. Jag uppskattar uppgifter som genererar något användbart. I detta fallet en del till portfolion. Att få lägga ut något på npm har varit häftigt och lärorikt. Även om detta inte var huvudsyftet med uppgiften.

Jag har aldrig tänkt på att kommunicera koden till andra på detta sättet. Innan så har det "bara" varit för lärare, som då vet vad uppgiften inneburit men att nu tänka på hur man kommunicerar till andra programmerare, både till de som vill "contibuta" och även till utvecklare som ska använda min modul, har krävt ett helt annat mindset. Och nu förstår jag vikten av en välskriven README.
Efter att ha läst berörda kapitel i boken så skriver jag helt klart min kod på ett annat sätt. Jag har en lång väg kvar men kan ändå se min utveckling. Till en början så hade jag skickat med mängder av argument till de publik metoderna som användaren intergrerar med, när jag läste att man ska ha maximalt två så skickade jag in ett objekt istället, vilket blir betydligt lättare att underhålla. Jag har även skrivit oändligt långa metoder men nu ekar "maximalt 20 rader, helst bara några" i huvudet varje gång jag börjar skriva en ny metod. Som jag nämnde i mina tidigare reflektioner så är det viktigt med helheten, det ena problemet löser det andra om man följer principerna.

Kortare metoder -> Gör en sak -> Lättare att namnge
Avsiktsvslöjande och meningsfulla namn -> lätt att se vad en metod ska göra -> metoden gör en sak som namnet påtalar -> metoden blir kort

Nu kanske jag får det att låta som om det är hur enkelt som helst, men baserat på min kod så är det en större utmaning såklart, det är fortfarande den där balansen som jag måste jobba på.
Det har också varit svårt att veta vad man kan räkna med att en annan utvecklare kan. Boken tar upp förkortningar och jag tyckler att det är svårt att veta var man ska dra gränsen, vilka förkortningar som är okej. Balansen mellan läsbarhet, men samtidigt följa reglerna med att det ska vara pronuonceble och undvika förkortningar. `BMI` hade jag ju kunnat döpa till `bodyMassIndex` men sen kommer `TDEE`, där har jag två olika ekvationer, en "Harris Benedict" och en "Mifflin St Jeor". Jag vet fortfarande inte vad som är rätt här, att döpa till `totalDailyEnergyExpanditureHarrisBenedict` - Känns oerhört långt.
Jag var också osäker på hur jag skulle döpa alla mina matematiska "magic numbers" som är med i alla formler. Där är också svårt att veta vilken kunskap andra utvecklare besitter inom området.

Kommentarer då, Här ligger nog min största förändring, från att ha haft kommentarer precis överallt, enbart för att kommunicera till mig själv (som sagt, jag har inte tänkt på vikten av att kommunicera till andra). Till att knappt ha en enda inline-kommentar!
I början var det jättesvårt, men när jag följde tipset om att namnge som jag skulle kommenterat så föll en pollet ner och gjorde det enklare. Det kan vara så att det kanske hade behövts ett par extra kommentarer på vissa beräkningar. Återigen svårt att veta andras kunskaper. Det jag dock har är JSDoc, och dessa ger inte alltid ny information, som ju är syftet med kommentarer. Men de underlättar för andra uvecklare och även mig själv, på andra sätt som gör det värt eventuell upprepning. Jag har dock använd `@inheritdoc` för att minska upprepningen utan att funktionalitet försvinner. Jag är däremot flitig med TODOs och inline-kommentarer under tiden jag utvecklar, hur ska man tänka där egentligen? Eftersom det är nytt för mig att ha ett projekt där andra kan kolla och medverka så vet jag inte vad som är best practice, ska man räkna med att andra kollar min comit-hisotrik och ser min hemska svengelska, alla kommentare och TODOs?

Beronden, min modul saknar helt beroenden om man vill använda den, men för att upprätthålla en snygg struktur och pålitlig kod så finns det en del beroenden till den som vill vara med och utveckla. Det handlar om jest, prettier, eslint och babel.

Sammanfattningsvis, en superrolig uppgift som jag har lagt ner betydligt mer än 40h på, enbart för att det har varit svårt att slita sig. Jag uppskattar "snygg" kod och ser fram emot att utvecklas ännu mer. Jag måste jobba på mina brister, vilket innebär att göra metoderna ännu mindre, se upp för sidoeffekter, enbart låta dessa göra en enda sak och undvika nästlade for-loopar eller if-satser.
